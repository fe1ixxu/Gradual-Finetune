<DOC>
<DOCID> NTV20001004.1530.0868 </DOCID>
<DOCTYPE SOURCE="broadcast news"> NEWS STORY </DOCTYPE>
<DATETIME> 10/04/2000 15:44:28.25 </DATETIME>
<BODY>
<TEXT>
في أعقاب المجازر الوحشية التي ارتكبتها القوات الإسرائيلية ضد أبناء
الشعب الفلسطيني اجتاحت موجة من الغضب كافة الأوساط الرسمية والشعبية
وداخل أسوار الجامعة الأمريكية نظم الطلاب مسيرة اعتصام سلمية لمدة ساعة
شارك فيها أكثر من ألف وخمسمائة طالب وطالبة وفي خلال اللقطات التي حصلنا
عليها من المركز الإعلامي بالجامعة تبين أن المسيرة بدأت بكلمة لبعض
الطلاب الفلسطينيين الذين يدرسون بالجامعة لشرح أبعاد الموقف في الأراضي
الفلسطينية ، إحنا اتحركنا من موضوع يوم الجمعة منع الصلاة والحاجات اللي
حصلت دي  وزيارة الوزير الإسرائيلي فاتأثرنا بالموضوع ده فقررنا إن إحنا
لازم نتحرك فبدأنا نفكر في التحرك إمبارح واحنا امبارح الساعة الرابعة
قررنا إن إحنا نتحرك خصوصا بالموضوع عرفنا أخبار جديدة إن فيه بعض
المحاصرة للناس والحاجات الوحشية اللي بتتعمل من الجانب الإسرائيلي
فقررنا إن إحنا نتحرك علشان نعبر عن رأينا يعني والحقيقة إن إحنا حتى
احنا لو سكتنا كتير بسي صوتنا مش هيغيب وثاني حاجة إن إحنا كنا عايزين
نوعي الناس ناس كتيرة قوي ما كنتش عارفة باللي بيحصل وبنحاول نوصل للناس
اللي هم مش عارفينه ومن النقطة دي كنا عايزينهم يفكروا علشان التفكير في
حد ذاته ، كما قام الطلبة خلال المسيرة بحرق العلم الإسرائيلي وصور بعض
القادة الإسرائيليين ، أهم حاجة كنا مركزين عليها في الاعتصام النهار دة
الوعي  لازم يزيد عند الناس لإن في حاجة اسمها مشكلة القدس وإن القدس دي
لازم تبقى عربية ماينفعش تضيع مننا ، وفي نهاية الاعتصام أدى طلاب
وطالبات الجامعة صلاة الغائب على أرواح الشهداء الفلسطينيين كما أصدروا
بيانا قال رئيس اتحاد الطلاب أنه سيتم إرساله إلى السفارة الأمريكية
بالقاهرة للجامعة العربية للمطالبة بحل حاسم تجاه الممارسات الإسرائيلية
وشرح موقف الطلاب من هذه الأحداث،  تضامنا مع أبناء الشعب الفلسطيني جاءت
هذه المسيرة السلمية التي نظمها طلاب الجامعة الأمريكية بالقاهرة لتدين
كافة المجازر الإسرائيلية ضد أبناء هذا الشعب مطالبين في ذات الوقت
المجتمع الدولي والمجتمع العربي بصفة خاصة باتخاذ موقف حاسم تجاه هذه
الممارسات.

من القاهرة محمد حمدي قناة النيل للأخبار
</TEXT>
</BODY>
</DOC>
