<DOC>
<DOCID> HADOUTA_20041227.1645 </DOCID>
<DOCTYPE SOURCE="weblog"> WEB TEXT </DOCTYPE>
<DATETIME> 2004-12-27T16:45:00 </DATETIME>
<BODY>
<HEADLINE>
غير متاح
</HEADLINE>
<TEXT>
<POST>
<POSTER> رحـاب بـسـام </POSTER>
<POSTDATE> 2004-12-27T16:45:00 </POSTDATE>
(صوت جرس تليفون)
تررررن....تررررن....ترررن
(ترد ماكينة الرد)
تك تك
صوته: أنا غير متاح دلوقتي. من فضلك بعد سماع الصفارة سيب اسمك ورقم
تليفونك، واحتمال ضئيل ارد لك المكالمة. شكراً
تييييييييت
هي: آلو؟...دي المكنة (تصمت) وأنت مش موجود...(تتنهد) أنا بس قلت اقول
لك ان....يعني...الصحرا جميلة أوي. أنا ماكنتش فاكرة انها هتعجبني كده. كنت
فاكرة إني هأزهق وابقى عاوزة ارجع أوام. لكن...دي جميلة أوي. إحنا قاعدين
مستنيين الشروق. أنا مش فاكرة امتى آخر مرة شفت الشروق أصلاً! (تضحك بخجل).
الدنيا برد...بس الهوا...الهوا زي ما يكون...زي الكتب الجديدة: له ريحة
مطمئنة وحاد كده في نفس الوقت. فاهمني؟ من ساعة ما جيت هنا وأنا لاقية نفسي
مبسوطة ومش قادرة ابطل عياط. مش فاهمة حاجة خالص. هو أنا مش زعلانة! بس
بأعيط...(تصمت) لو كنت هنا كنا استنينا الشروق سوا...بدال ما كل مرة
مانلحقش الغروب...يمكن حظنا يبقى أحلى مع الشروق (تبتسم). واحشني. بس
</POST>
</TEXT>
</BODY>
</DOC>
